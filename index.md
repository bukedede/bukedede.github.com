---
layout: default
---

## 金刚般若波罗蜜经

### 正信希有分第六

> 是诸众生若心取相，即为著我、人、众生、寿者。若取法相，即著我、人、众生、寿者。何以故？若取非法相，即著我、人、众生、寿者。是故不应取法，不应取非法。以是义故，如来常说：汝等比丘！知我说法，如筏喻者；法尚应舍，何况非法？

### 一体同观分第十八

> 如来说诸心，皆为非心，是名为心。所以者何？须菩提！过去心不可得，现在心不可得，未来心不可得。

### 无法可得分第二十二 

> 须菩提白佛言：“世尊，佛得阿耨多罗三藐三菩提，为无所得耶？”
>
> 佛言：“如是如是，须菩提，我于阿耨多罗三藐三菩提，乃至无有少法可得，是名阿耨多罗三藐三菩提。”
